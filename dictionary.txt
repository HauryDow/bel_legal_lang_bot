Абавязак даказвання – пры вытворчасці па крымінальных і грамадзянскіх справах правілы размеркавання паміж удзельнікамі працэса абавязковасці абгрунтоўваць прысутнасць тых ці іншых абставін, значных для вырашэння справы.
Абавязацельнае права – сучасныя грамадзянска-прававыя нормы, якія рэгулююць абавязкі.
Абавязацельства аб яўцы (по-русски: об явке) – у сучасным крымінальным працэсе мера забеспячэння яўкі абвінавачваемага па выкліку органа папярэдняга расследавання і суда.
Абавязковая доля – у сучасным праве частка спадчыннай маѐмасці, якая пераходзіць да вызначаных спадчыннікаў, незалежна ад зместу завяшчання.
Абаліцыя – (лац. abolition адмена) – 1) адмена закону, рашэння; 2) ліквідацыя пасады або вызваленне ад яе; 3) спыненне крымінальнай справы на стадыі, калі вінаватасць яшчэ юрыдычна не ўстаноўлена; 4) вяртанне гонару – афіцыйнае абвяржэнне паклѐпу.
Абвінаваўчае заключэнне – у сучасным крымінальным працэсе дакумент, у якім выкладзена і абгрунтавана канчатковае рашэнне следчага аб фармулѐўцы абвінавачвання асобы, якая прыцягнута да крымінальнай адказнасці.
Аб’ект права – грамадскія адносіны, якія маюць прававую прыроду – падлягаюць прававому рэгуляванню (эканамічныя, палітычныя, працоўныя і іншыя).
Абсалютныя правы – суб‘ектыўныя правы, носьбітам якіх супрацьстаіць неазначаная колькасць абавязаных асоб.
Абскарджанне дзеянняў следчага – адна з важных гарантый законнасці ў крымінальнай судавытворчасці.
Абскарджанне дзеянняў службовай асобы – права грамадзян абскарджваць дзеянні службовых асоб, дзяржаўных органаў.
Абшчына, грамада – 1) устойлівае сацыяльнае аб‘яднанне людзей з пэўнымі рысамі вытворчасці і ўласнасці, уласцівая галоўным чынам дакласаваму грамадству. У класавым грамадстве абшчына існуе ў выгладзе рэлігійных, сямейных, гарадскіх, сельскіх, зямляцкіх і іншых аб‘яднанняў; 2) у шырокім сэнсе абшчына азначае разнастайныя супольнасці: гарадскія камуны, сялянскія суполкі, прафесійныя аб‘яднанні, рэлігійныя таварыствы і 91 г. д.; 3) у шэрагу краін (напрыклад, у Балгарыі) – нізавая адміністрацыйна-тэрытарыяльная адзінка.
Аванс (франц. avanse) – грашовая сума або іншая маѐмасная каштоўнасць, якая выдаецца ў залік будучых плацяжоў. Паводле грамадзянскага права аванс, як і задатак, служыць доказам заключэння дагавору. Аванс у адрозненне ад задатку не выконвае функцый забеспячэння абавязанняў і пацвярджэння заключэння дагавору і заўсѐды падлягае звяртанню ў адзінарным памеры незалежна ад выканання абавязку тым, хто яго атрымаў.
Авіза (італ. avviso) – пісьмовае паведамленне аб выкананых аперацыях па рахунках кліентаў, якое адна ўстанова банка пасылае другой.
Агрэман (франц. agreement ад agreer ухваляць) – згода ўрада дзяржавы, якая прымае, на прызначэнне пэўнай асобы ў якасці дыпламатычнага прадстаўніка дзяржавы, якая акрэдытуе. Агрэман запатрабуецца толькі на кіраўніка дыпламатычнага прадстаўніцтва звычайна праз установу замежных спраў.
Агрэсія (ад лац. agressio нападзенне) – выкарыстанне ўзброенай сілы дзяржавай (агрэсарам) супраць суверэнітэту, тэрытарыяльнай недатыкальнасці або палітычнай незалежнасці другой дзяржавы, а таксама іншы замах з выкарыстаннем узброенай сілы адной дзяржавы на другую.
Адаралогія крыміналістычная (ад лац. odor пax + logos вучэнне) – вучэнне пра пах, на аснове якога ў крыміналістыцы даследуюцца заканамернасці ўзнікнення слядоў паху, распрацоўваюцца метады і тэхнічныя сродкі іх выяўлення, захоўвання і выкарыстання ў дзейнасці па вышуку злачынцаў, рашэнні іншых следчых і судовых задач.
Агляд месца здарэння – у сучасным крымінальным працэсе следчае дзеянне, якое заключаецца ў непасрэдным вывучэнні памяшкання ці мясцовасці, дзе было здзейснена злачынства ці выяўлены яго сляды.
Агульная ўласнасць – уласнасць на адну і тую ж маѐмасць дзвюх ці больш асоб – удзельнікаў агульнай уласнасці.
Адваротнае патрабаванне – у грамадзянскім праве і працэсе патрабаванне крэдытора аб вяртанні грашовай сумы, якую ѐн заплаціў трэцяй асобе па віне даўжніка.
Адваротная сіла закону – распаўсюджанне дзеяння закону на выпадкі, якія маюць месца да ўступлення яго ў сілу.
Адвод суддзі – у сучасным судовым працэсе вывядзенне суддзі з удзелу ў судавядзенні, калі ѐн асабіста – прама ці ўскосна – зацікаўлены ў гэтай справе.
Адзыўная грамата – дакумент аб адкліканні пэўнага дыпламатычнага прадстаўніка. Падпісваецца кіраўніком і замацоўваецца подпісам міністра замежных спраў дзяржавы, якая прызначыла дыпламатычнага прадстаўніка, і накіроўваецца кіраўніку той дзяржавы, пры якой ѐн акрэдытаваны.
Адказнасць адміністрацыйная – адна з форм юрыдычнай адказнасці грамадзян і службовых асоб за здзейсненае імі адміністрацыйнае правапарушэнне.
Адказнасць долевая – у сучасным праве разнавіднасць грамадзянскай адказнасці пры наяўнасці вялікай колькасці даўжнікоў у абавязку.
Адказнасць дысцыплінарная – адна з прававых формаў уздзеяння на парушальнікаў працоўнай дысцыпліны.
Адказнасць крымінальная – адзін з відаў юрыдычнай адказнасці; прававыя вынікі здзяйснення злачынства, якія заключаны ў прымяненні дзяржаўнага прымусу ў форме пакарання.
Адказнасць матэрыяльная – рабочых і служачых – у сучасным працоўным праве абавязак работніка кампенсаваць страты, якія нанесены прадпрыемству, у межах і парадку, вызначаных заканадаўствам.
Адказнасць прадпрыемства – (за прычыненне шкоды працоўным) – матэрыяльная адказнасць прадпрыемства за шкоду, прычыненую рабочым і служачым калецтвам ці іншым пашкоджаннем здароўя, звязаным з выкананнем імі сваіх працоўных абавязкаў.
Адказнасць юрыдычная – дзяржаўны прымус да выканання патрабаванняў права, праваадносіны, кожны з бакоў якога абавязаны адказваць за свае дзеянні перад іншым бокам, дзяржавай і грамадствам.
 Адкліканне суддзяў – форма вызвалення суддзяў і народных засядацеляў ад сваіх абавязкаў да сканчэння тэрміну іх паўнамоцтваў.
Адкрыццѐ спадчыны – дзень смерці спадчынадаўцы, пры аб‘яўленні яго памерлым, дзень уступлення ў сілу рашэння суда ці дзень, указаны ў рашэнні суда.
Адміністрацыйнае права – галіна сучаснага права, якая рэгулюе грамадзянскія адносіны, што ўзнікаюць у працэсе арганізацыі і выканаўча-распараджальнай дзейнасці органаў дзяржаўнага кіравання.
Адміністрацыйны нагляд (за асобамі, вызваленымі з месцаў пазбаўлення волі). Устанаўліваецца для назірання за паводзінамі гэтых асоб, папярэджання здзяйснення імі новых злачынстваў, аказанне на іх неабходнага выхаваўчага ўздзеяння.
Аднаасобныя дзеянні суддзі – працэсуальныя дзеянні, якія здзяйсняюцца суддзѐй аднаасобна, без удзелу народных засядацеляў (пасаджаных) ці іншых суддзяў, якія ўваходзяць у дадзены склад суда.
Аднаўленне крымінальнай справы па новаадкрытых акалічнасцях – выключная стадыя крымінальнага працэсу, у якой ажыццяўляецца праверка уступіўшага ў законную сілу прыгавору ці іншага судовага рашэння ў сувязі з устанаўленнем новых, невядомых пры следстве, і судовым разглядзе акалічнасцей.
Адносныя правы – від грамадзянскіх правоў, якія належаць асобе ў дачыненні да другой абавязнай асобы.
Адтэрміноўка выканання прыгавору – пытанне аб адтэрміноўцы выканання прыгавору вырашае суд па хадайніцтве асуджанага, яго законных прадстаўнікоў, блізкіх родзічаў ці па прадстаўленні пракурора, а таксама па асабістай ініцыятыве.
Акт юрыдычны – афіцыйны пісьмовы дакумент, які выклікае пэўныя прававыя вынікі, стварае юрыдычны стан і накіраваны на рэгуляванне грамадскіх адносін у мэтах забеспячэння станаўлення, умацавання і развіцця пануючага спосабу вытворчасці, рэалізацыі інтарэсаў кіруючых класаў.
Акты цывільнага стану – асноўныя здарэнні і дзеянні ў жыцці грамадзяніна, якія належаць абавязковай рэгістрацыі ў дзяржаўных органах запісу актаў цывільнага стану.
Арганічны закон – закон, які дапаўняе палажэнні канстытуцыі.
Апошняе слова падсуднага – у сучасным крымінальным працэсе выступленне падсуднага пасля заканчэння судовых спрэчак, звернутае да суда перад яго адыходам на нараду для вынясення прыгавору па крымінальнай справе.
Арышт адміністрацыйны – мера адміністрацыйнага спагнання, якая прымяняецца ў выключных выпадках за асобныя віды адміністрацыйных правапарушэнняў.
Арышт дысцыплінарны – від дысцыплінарнай адказнасці, якая прымяняецца за парушэнне службовай дысцыпліны ці грамадскага парадку.
Арышт маѐмасці – у сучасным праве вопіс маѐмасці і аб‘яўленне забароны распараджацца ѐю.
Асабістыя немаѐмасныя правы – від суб‘ектыўных правоў – правы, якія не маюць маѐмаснага зместу.
Асоба юрыдычная – суб‘ект грамадскага права. Арганізацыя, якая валодае абасобленай маѐмасцю, можа ад свайго імя набываць маѐмасныя і асабістыя немаѐмасныя правы, несці абавязкі, быць істцом і адказчыкам у народным, гаспадарчым або трацейскім судзе.
Афект (ад лац. affectus душэўнае хваляванне, запал) – кароткачасовае нервова-псіхічнае ўзрушэнне асобы са стратай валявога кантролю над сваімі дзеяннямі. Адрозніваюць 2 віды афекту: фізіялагічны і паталагічны.
Аферта (ад. лац. offero прапаную) – прапанова заключыць цывільна-прававы дагавор, які змяшчае ўсе істотныя ўмовы. Адрасуецца, як правіла, пэўнай асобе. Аферта, звернутая да неакрэсленага кола асобаў, называецца публічнай афертай (напрыклад, аб‘ява магазіна аб продажы кніг накладной платай).
Балістыка судовая (ням. Ballestik ад грэч. ballo кідаю) – галіна крыміналістыкі, якая вывучае прыкметы вогнестрэльнай зброі, боепрыпасаў і заканамернасці ўтварэння слядоў іх выкарыстання, распрацоўвае сродкі і метады выяўлення, фіксацыі і даследавання гэтых слядоў з мэтай вырашэння пытанняў, што ўзнікаюць пры раследаванні крымінальных спраў.
Бандытызм – арганізацыя ўзброеных бандаў з мэтай нападу на дзяржаўныя або грамадскія прадпрыемствы, установы, арганізацыі ці на грамадзян, а таксама ўдзел у гэтых бандах і нападах, што ўчыняюцца імі.
Баніфікацыя (франц. bonification ад позналац. bonifico паляпшаю) – у дагаворах куплі-продажу надбаўка да ўстаноўленай цаны за пастаўку тавару, якасць якога вышэйшая за вызначаную дагаворам. Баніфікацыя ўжываецца пры нарыхтоўцы сельскагаспадарчых прадуктаў і ў міжнародным гандлі. Паніжэнне платы за тавар, калі яго якасць ніжэйшая за вызначаную, называецца рэфакцыяй.
Бюджэтнае права – сукупнасць прававых нормаў, якія вызначаюць бюджэтнае ўладкаванне дзяржавы і рэгулююць грамадскія адносіны па ўтварэнні і выкарыстанні фонду грашовых сродкаў, якія канцэнтруюцца ў разнастайных звѐнах бюджэтнай сістэмы.
Бяздзейснасць злачынная – разнастайнасць злачынных дзеянняў, якая ўяўляе сабой грамадска небяспечныя і супрацьпраўныя пасіўныя паводзіны, што выяўляюцца ў нездзяйсненні грамадска карыснага дзеяння, калі асоба магла і павінна была здзейсніць іх паводле ўскладзеных на яе прававых абавязкаў.
Бясспрэчныя факты – у грамадзянскім праве і працэсе абставіны, што маюць значэнне для правільнага вырашэння грамадзянскай справы, аб існаванні якіх бакі не спрачаюцца.
Валютнае заканадаўства – сістэма прававых нормаў, якія ўсталѐўваюць парадак здзяйснення міжнародных разлікаў і інш. Аперацыі з валютнымі каштоўнасцямі як унутры дзяржавы, так і ва ўзаемаадносінах арганізацый і грамадзян адной дзяржавы з арганізацыямі і грамадзянамі другой дзяржавы.
Валютныя аперацыі – урэгуляваныя нацыянальным заканадаўствам ці міжнароднымі пагадненнямі аперацыі, прадметам якіх з‘яўляюцца валютныя каштоўнасці.
Валютныя злачынствы – у сучасным крымінальным праве злачынствы, якія заключаюцца ў замахах на дзяржаўную валютную манаполію.
Вахтавы метад (ад ням. Wacht варта) – спецыфічная форма арганізацыі вытворчасці і пераразмеркаванне працоўных рэсурсаў, пры якой зменны персанал рэгулярна дастаўляецца, паводле ўстаноўленага графіка, на значна аддаленыя ад месца пастаяннага жыхарства аб‘екты, дзе жыве ў спецыяльна створаных вахтавых пасѐлках і працуе па рэжымах, заснаваных на падсумаваным уліку працоўнага часу.
Версія (ад позналац. versio паварот) – адно з некалькіх выкладанняў ці тлумачэнняў якога-небудзь факта, падзеі, якія адрозніваюцца адзін ад аднаго; у следчай і судовай практыцы меркаванне (гіпотэза) следчага або суда пра наяўнасць ці адсутнасць падзей або фактаў з тых, якія маюць значэнне для правільнага вырашэння справы і абгрунтаваны на доказах і матэрыялах пэўнай крымінальнай справы, а таксама магчымае тлумачэнне іх узнікнення і характару. Версія будуецца з улікам вопыту расследавання аналагічных спраў.
Вета (ад лац. veto забараняю) – у шырокім сэнсе слова вусная ці пісьмовая забарона якога-небудзь рашэння ўпаўнаважаным на гэта органам ці асобай; забарона, накладзеная адным огранам улады на пастанову другога. Адрозніваюць абсалютнае вета, калі кіраўнік дзяржавы мае права канчатковага адхілення закону, і адноснае вета, калі адмаўленне кіраўніка дзяржавы санкцыянаваць закон толькі прыпыняе ўступленне яго ў сілу.
Віды пакарання – у крымінальным праве віды асобых мер дзяржаўнага прымусу, якія прымяняюцца судом ад імя дзяржавы за здзяйсненне злачынства.
Вобыск – следчае дзеянне, накіраванае на атрыманне доказаў па крымінальнай справе, праводзіцца з мэтай пошукаў і адабрання прылад злачынства, прадметаў і каштоўнасцей, набытых злачынным шляхам, а таксама іншых рэчаў і дакументаў, якія могуць мець значэнне для справы.
Вопіс маѐмасці – акт, складзены для забеспячэння спагнання маѐмасці па выканаўчых дакументах судовым выканаўцам ці іншымі асобамі, якія маюць права налажыць арышт на маѐмасць.
Вочная стаўка – у сучасным крымінальным працэсе допыт у прысутнасці адзін аднаго дзвюх раней апытаных асоб, у паказаннях якіх маюцца значныя супярэчнасці.
Вуснасць судовага разбору – у сучасным працэсуальным праве адна з агульных умоў судовага разбору, якая заключаецца ў тым, што усе асобы, выкліканыя ў суд, даюць свае паказанні і тлумачэнні вусна, даследуемыя матэрыялы і дакументы абмяркоўваюцца і агалошваюцца вусна. 66. Вызваленне датэрміновае – у сучасным праве вызваленне асуджанага ад далейшага адбывання пакарання да канца тэрміну, вызначанага прыгаворам суда.
Вызначэнне суда – у сучасным крымінальным працэсе усялякае, акрамя прыгавору, рашэнне, вынесенае судом першай інстанцыі пры вытворчасці па крымінальнай справе.
Выкананне абавязацельстваў – здзяйсненне дзеянняў, якія складаюць змест абавязацельства: перадача рэчаў, выкананне работ, аказанне паслуг і г.д.
Выканаўчыя дакументы – у сучасным праве падстава для ўзбуджэння выканаўчай вытворчасці і здзяйснення судовым выканаўцам дзеянняў па прымусовым выкананні судовых рашэнняў, а таксама пастанаўленняў і рашэнняў іншых органаў.
Выключная мера пакарання – сучаснае крымінальнае заканадаўства дапускае прымяненне смяротнага пакарання – расстрэлу – ў выглядзе выключнай меры пакарання аж да самай яго адмены.
Вэксаль (ад ням. Wechsel перамена, размен) – адзін з відаў каштоўных папер. Сведчыць пра нічым не абумоўленае абавязацельства вэксалядаўцы (просты вэксаль) або іншага пазначанага ў вэксалі плацельшчыка (пераводны вэксаль) выплаціць з надыходам прадугледжанага тэрміну пэўную суму вэксалетрымальніку.
Галіна права – адасобленая група прававых нормаў і інстытутаў, аб‘яднаных агульнасцю рэгулюемых ці аднародных грамадскіх адносін.
Галоснасць судаводства – у сучасным праве канстытуцыйны прынцып судаводства, які прадугледжвае адкрыты разгляд спраў ва ўсіх судах.
Гарантыі працэсуальныя – сістэма прававых сродкаў, усталяваных законам для забеспячэння належнага адпраўлення правасуддзя, ажыццяўлення задач судаводства па крымінальных і грамадзянскіх справах.
Гарантыйны тэрмін – тэрмін, на працягу якога даўжнік адказвае перад крэдыторам за дабраякаснасць пераданай рэчы ці выкананай працы.
Гаспадарчае аб’яднанне – адзіны вытворча-гаспадарчы комплекс, у склад якога уваходзяць самастойныя прадпрыемствы ці вытворчыя адзінкі.
Гаспадарчае права – сукупнасць прававых нормаў, якія вызначаюць парадак кіраўніцтва гаспадарчай дзейнасцю ці яе ажыццяўленнем, рэгулююць узнікаючыя пры гэтым гаспадарчыя адносіны паміж арганізацыямі, а таксама паміж іх падраздзяленнямі.
Гаспадарчы разлік – метад планавага вядзення гаспадаркі і кіраўніцтва эканомікай, заснаваны на выкарыстанні дзеяння аб‘ектыўных эканамічных законаў.
Гаспадарчыя злачынствы – грамадска небяспечныя пасягненні на грамадскія адносіны, якія складваюцца ў сферы вытворчасці, размеркавання і абмену тавараў, аказання паслуг, выкарыстання прыродных багаццяў.
Гіпотэза (ад лац. hypothesis аснова, меркаванне) – у праве: структурная частка нормы права.
Грамадзянскія правы і абавязкі – паняцце, якое ўжываецца ў грамадзянскім праве для вызначэння правоў і абавязкаў, што складаюць змест грамадзянскіх праваадносін.
Грамадзянства – палітычна-прававая прыналежнасць асобы да пэўнай дзяржавы, у сілу якой на асобу пашыраецца суверэнітэт гэтай дзяржавы і асоба карыстаецца дзяржаўнай аховай сваіх правоў і законных інтарэсаў як унутры краіны, так і за яе межамі.
Грамадская ахова правапарадку – ажыццяўляемая ў разнастайных формах дзейнасць грамадскіх арганізацый, працоўных калектываў і асобных грамадзян, накіраваная на прадухіленне і выкараненне правапарушэнняў.
Грамадская бяспека – сістэма грамадскіх адносін і юрыдычных нормаў, якая рэгулюе гэтыя адносіны ў мэтах забеспячэння грамадскага спакою, нармальнай працы і адпачынку грамадзян, нарматыўнай дзейнасці дзяржавы і грамадскіх арганізацый, устаноў і прадпрыемстваў.
Грамадскі абаронца – старшыня грамадскай арганізацыі працоўнага калектыву, які ўдзельнічае ў судовых разборах крымінальнай справы.
Грамадскі лад – сістэма грамадскіх адносін, уласцівая грамадству на канкрэтным этапе яго развіцця.
Грашовы налік – мера матэрыяльнага ўдзеяння, якая прымяняецца да службовых асоб у выпадках, прадугледжаных заканадаўствам.
Даведка – 1) пісьмова аформленыя звесткі аб чымнебудзь, дадзеныя ці атрыманыя ў адказ на запыт; 2) від афіцыйнага дакумента з пэўнымі звесткамі.
Давядзенне да самагубства – у сучасным крымінальным праве грамадска небяспечнае дзеянне, умовы адказнасці за якое ўстаноўлены заканадаўствам Рэспублікі Беларусь.
Дагавор на карысць трэцяй асобы – у сучасным грамадскім праве пагадненне бакоў, адпаведна з якім выкананне дагавора можа патрабаваць як асоба, што заключыла дагавор, так і трэцяя асоба, на карысць якой абумоўлена выкананне, паколькі іншае не прадугледжана законам, дагаворам і не выцякае з сутнасці абавязацельства.
Дарадчы голас – у адрозненне ад рашаючага голасу не мае юрыдычнага значэння. Права дарадчага голасу звычайна маюць асобы, якія не ўваходзяць у склад тых органаў, што прымаюць дадзенае рашэнне.
Даўнасць прыцяжэння да крымінальнай адказнасці – усталяваны крымінальным законам тэрмін, па зыходзе якога асоба не нясе крымінальнай адказнасці за здзейсненае ѐю злачынства.
Дзяржаўнае права – галіна сучаснага права, якую ўтварае сукупнасць дзяржаўна-прававых нормаў, што замацоўваюць асновы грамадскага ладу, свабоды і абавязку, становішча грамадзян, іх правы.
Дзяржаўная пошліна – грашовы збор, які ажыццяўляецца адпаведнымі дзяржаўнымі органамі – судамі, арбітражам, натарыятам і інш. – пры выкананні імі пэўных функцый.
Дробнае хуліганства – адміністрацыйнае правапарушэнне, якое мяжуе з хуліганствам, за якое прадугледжана крымінальная адказнасць.
Дэпартацыя (ад лац. deportatio выгнанне, ссылка) – прымусовая высылка асобы ў іншую дзяржаву, звычайна пад канвоем.
Жыллѐвае заканадаўства – у сучасным праве сукупнасць нормаў, рэгулюючых комплекс жыллѐвых адносін – па кіраўніцтве, эксплуатацыі і рамонту жыллѐвага фонду, уліку грамадзян, якія маюць патрэбу ў паляпшэнні жыллѐвых умоў, правы асабістай маѐмасці на жылы дом.
Жыллѐвы кодэкс – комплексны закон, які ўтрымлівае нормы правоў, што рэгулююць жыллѐвыя грамадскія адносіны, і тыя, што спадарожнічаюць ім.
Жылое памяшканне – складаецца з асобнай кватэры, аднаго або некалькіх пакояў у дамах розных жыллѐвых фондаў, прызначана для пастаяннага пражывання грамадзян.
Забастоўка – спыненне працы як крайні сродак вырашэння калектыўных працоўных спрэчак.
Забеспячэнне іску – у сучасным праве прыняцце мер, якія забяспечваюць рэальнасць выканання будучага судовага ці арбітражнага рашэння.
Завочны разгляд справы – у крымінальным працэсе разгляд судом справы пры адсутнасці падсуднага.
Завяшчанне, тэстамент – асабістае распараджэнне грамадзяніна-спадчынадаўцы, зробленае ва ўстаноўленай законам форме, якім ѐн вызначае лѐс сваѐй маѐмасці ў выпадку смерці.
Закон аб уласнасці – закон, які рэгулюе адносіны ўласнасці ў Рэспубліцы Беларусь, дзеля чаго вызначае кола ўласнікаў, формы ўласнасці, асновы ўзнікнення права ўласнасці, змест і аб‘ект права ўласнасці, гарантыі права ўласнасці і яго абарону.
Залік сустрэчных патрабаванняў – у грамадзянскім праве адзін са спосабаў частковага спынення абавязкаў дзвюх асоб (адна перад адной).
Замах на злачынства – у сучасным крымінальным праве наўмыснае дзеянне, непасрэдна накіраванае на здзяйсненне злачынства, калі пры гэтым злачынства не было даведзена да канца па прычынах, незалежных ад волі таго, хто замахваўся.
Злоўжыванне правам – выкарыстанне канкрэтнага права, якое належыць суб‘екту супраць інтарэсаў іншага суб‘екта.
Злоўжыванне ўладай або службовым становішчам – наўмыснае выкарыстанне службовай асобай свайго службовага становішча насуперак інтарэсам службы, якое зроблена з карыслівай ці іншай асабістай зацікаўленасці і прычыніла істотную шкоду дзяржаўным або грамадскім інтарэсам грамадзян, што ахоўваюцца законам.
Зямельнае права – галіна права, якая рэгулюе зямельныя адносіны ў мэтах рацыянальнага і эфектыўнага выкарыстання і аховы земляў, утварэння умоў павышэння эфектыўнасці іх выкарыстання, ахову правоў арганізацый і грамадзян як землекарыстальнікаў.
Ідэнтыфікацыя (ад лац. identifico атаясамліваю) – пашыраны прыѐм пазнавальнай дзейнасці, які выкарыстоўваецца ў розных галінах ведаў. У крыміналістыцы ідэнтыфікацыя ўяўляе сабой вучэнне пра агульныя прынцыпы і правілы атаясамлівання матэрыяльных аб‘ектаў па іх слядах або іншых адбітках з мэтаю атрымання судовых доказаў.
Імпічмент (ад англ. impeachment прыцягненне да суда) – парламенцкая працэдура адхілення вышэйшых службовых асобаў дзяржавы ад пасады за іх проціпраўныя дзеянні.
Інвестыцыя (ням. İnvestition ад лац. investio надзяліць) – матэрыяльны рэсурс і іншая маѐмасная і інтэлектуальная каштоўнасць, якая ўкладваецца ў аб‘екты прадпрымальніцкай і іншых відаў дзейнасці, у выніку якой утвараецца прыбытак або дасягаецца сацыяльны эфект.
Іскавая заява – форма выражэння іску, якая павінна змяшчаць найменне суда, куды яно адрасавана, найменне адрасу бакоў, фактычныя падставы іску і пацвярджаючыя іх доказы, змест патрабавання і цану іску, пералік дадаваемых дакументаў.
Кааператыўная ўласнасць – калектыўная ўласнасць асобных кааператываў, іх аб‘яднанняў.
Кампенсаваная выплата – у сучасным працоўным праве пакрыццѐ дадатковых выдаткаў рабочых і служачых у сувязі з выкананнем працоўных абавязкаў ці пры пераездзе на працу ў іншую мясцовасць.
Канстытуцыйнае права – у прававой сістэме рада замежных дзяржаў назва галіны права, прадметам прававога рэгулявання якога з‘яўляюцца прынцыпы арганізацыі і парадак функцыянавання дзяржаўнай улады, прававое становішча грамадзян і іх узаемаадносіны з дзяржавай.
Касацыянай скарга – скарга на прыгавор або рашэнне суда, якія не ўступілі ў законную сілу.
Крымінальнае права – галіна права, якая ўяўляе сабой сукупнасць юрыдычных нормаў, што вызначаюць злачыннасць і пакаранне дзеянняў, небяспечных для дадзенай сістэмы права грамадскіх адносін.
Крыніца права – дзяржаўна-афіцыйная форма выяўлення, замацавання і існавання юрыдычных норм. Асноўныя крыніцы права: прававы звычай, юрыдычны прэцэдэнт, нарматыўнаправавы акт і нарматыўны дагавор.
Маѐмасныя злачынствы – у сучасным крымінальным праве замах на маѐмасныя правы і інтарэсы дзяржавы, прадпрыемстваў, устаноў, грамадскіх арганізацый і грамадзян.
Міжнароднае права – сукупнасць юрыдычных прынцыпаў і норм, рэгулюючых адносіны паміж дзяржавамі і іншымі ўдзельнікамі міжнародных зносін.
Нарматыўна-прававы акт – афіцыйны пісьмовы дакумент, які прымаецца ўпаўнаважаным органам дзяржавы; усталѐўвае або змяняе нормы права.
Народны суд – асноўнае звяно судовай сістэмы Рэспублікі Беларусь, утвараецца ў раѐне, горадзе. Разглядае усе грамадзянскія і крымінальныя справы, за выключэннем спраў, аднесеных законам да вядзення іншымі судамі.
Недапушчальнасць павароту да горшага – у сучасным крымінальным праве ўсталяваны законам недазвол пагоршыць становішча асуджанага, што падаў касацыйную скаргу, параўнальна з прыгаворам, які абскарджаны.
Норма права – усталяванае або санкцыянаванае дзяржавай і забяспечанае яе прымусовай сілай правіла, якое рэгулюе ўзаемаадносіны асобных людзей, органаў і арганізацый.
Паварот выканання судовага рашэння – у сучасным праве вяртанне адказчыку ўсяго таго, што было з яго спагнана на карысць ісца па адмененым рашэнні.
Пазбаўленне волі – у сучасным крымінальным праве від пакарання, які заключаецца ў прымусовай ізаляцыі асуджанага ад грамадства і ўтрыманні яго пэўны тэрмін у папраўча-працоўных установах.
Пакіданне заявы без разгляду – спыненне або прыпыненне судаводства па цывільнай справе без вынясення рашэння пры наяўнасці перашкод да вядзення працэсу. Пералік падстаў: падача заявы ад недзеяздольнай асобы; падача заявы ад зацікаўленай асобы, якая не мае паўнамоцтваў для вядзення справы; знаходжанне ў вытворчасці суда аналагічнай справы; нез‘яўленне без важкіх прычын па другім выкліку бакоў; другога нез‘яўлення ў судовае паседжанне без важкіх прычын істца па справе аб скасаванні шлюбу, калі ад яго не паступіла заява аб разбіральніцтве справы ў яго адсутнасць.
Папярэдняе зняволенне – у сучасным крымінальным працэсе парадак утрымання пад вартай асоб, у адносінах да якіх абрана мера прысячэння ў выглядзе ўзяцця пад варту.
Пастанова следчага органа – у сучасным крымінальным працэсе рашэнне следчага, прынятае пры вядзенні папярэдняга следства, ці асобы, што робіць дазнанне.
Плацѐжнае патрабаванне – разліковы дакумент, які змяшчае патрабаванне пастаўшчыка і іншых атрымальнікаў сродкаў плацѐжніку аб праплаце азначанай сумы праз банк.
Прававое рэгуляванне – форма рэгулявання грамадскіх адносін, пры дапамозе якіх паводзіны іх удзельнікаў прыводзяцца ў адпаведнасць з патрабаваннямі і дазваленнямі, што змешчаныя ў нормах права.
Працоўнае права – галіна права, якая рэгулюе працу рабочых і служачых на прадпрыемствах, ва ўстановах, арганізацыях.
Прэзумпцыя невінаватасці – у праве становішча, згодна з якім абвінавачваемы лічыцца невінаватым, пакуль яго віна не будзе даказана ва ўсталяваным законам парадку.
Публічнае права – сукупнасць галін права, якія рэгулююць адносіны, што забяспечваюць агульны сукупны інтарэс пануючага класа, накіраваных на абарону прыватнага інтарэсу індывідуальнай маѐмасці ці аб‘яднання.
Рашэнне судовае – у сучасным праве пастанаўленне суда 1-й інстанцыі, якім грамадзянская справа ажыццяўляецца па сутнасці.
Санкцыі дагаворныя – у сучасным грамадзянскім праве прадугледжаныя законам і дагаворам меры маѐмаснага ўздзеяння, закліканыя забяспечваць належнае выкананне заключаных арганізацыямі гаспадарчых дагавораў.
Сістэма права – галіна нацыянальная. Права, заключанае ў падзеле адзіных па сваѐй класавай накіраванасці і прызначэнні ў грамадзянскім жыцці ўнутрана ўзгодненых нормаў па азначанай частцы, называемай галінамі і інстытутамі права.
Спадчыннае права – частка грамадзянскага права, сукупнасць прававых нормаў, якія ўсталѐўваюць парадак пераходу правоў і абавязкаў памерлай асобы па праве наследвання.
Суб’ект права – асоба, якая валодае па закону здольнасцю мець і ажыццяўляць непасрэдна або праз прадстаўніка правы і юрыдычныя абавязкі.
Судовы разбор – у сучасным крымінальным працэсе найгалоўнейшая стадыя працэсу, якая заключаецца ў разглядзе ва ўсталяваным законам парадку ў судовым пасяджэнні крымінальных спраў і ўжыванні ўсталяваных законам мер пакараня асоб, вінаватых у здзяйсненні злачынстваў, або апраўданні невінаватых.
Сустрэчны іск – самастойнае іскавае патрабаванне адказчыка да істца, заяўленае у судзе ці арбітражы ва ўзнікаючым ужо працэсе для самастойнага разгляду першапачатковага іску, сродак абароны адказчыка супраць прад‘яўленага іску.
Тайнае галасаванне – від галасавання, пры якім адсутнічае кантроль за волевыяўленнем галасуючага.
Таварыскі суд – выбарны грамадскі орган, закліканы садзейнічаць выхаванню грамадзян, разглядае справы пра парушэнні працоўнай дысцыпліны, нязначныя злачынствы, ганебныя паводзіны ў грамадскіх месцах і інш.
Удзельнікі крымінальнага працэсу – удзельнікі працэсуальных правазносін, якія узнікаюць у сувязі з вытворчасцю па крымінальнай справе.
Узбуджэнне крымінальнай справы – першапачатковая стадыя крымінальнага працэсу, у якой пракурор, следчы, орган дазнання або суддзя, разгледзеўшы атрыманыя звесткі аб здзейсненым або рыхтуемым злачынстве, прымае рашэнне аб узбуджэнні крымінальнай справы або адмове ў гэтым.
Умоўнае асуджэнне – мера крымінальна-прававога ўздзеяння, якая прымяняецца судом да асобы, прыгаворанай судом да пазбаўлення волі ці выпраўных работ, з улікам усіх абставін справы і асобы вінаватага.
Фактычны шлюб – шлюбныя зносіны, не аформленыя ва ўстаноўленым законам парадку.
Цана іску – грашовае выражэнне маѐмасных патрабаванняў, заяўленых істцом у судзе або арбітражы.
Цывільны абарот – цывільна-прававое выражэнне эканамічнага абароту у форме дагаворных і пазадагаворных абавязацельстваў.
Цывільны адказчык – у крымінальным працэсе асоба, якая нясе матэрыяльную адказнасць за шкоду, нанесеную злачынствам.
Цывільны ісцец – у сучасным крымінальным працэсе грамадзянін альбо юрыдычная асоба, якія панеслі матэрыяльную страту ад злачынства і прад‘явілі патрабаванні аб яе кампенсаванні.
Цывільны іск – у сучасным праве патрабаванне грамадзяніна або юрыдычнай асобы аб кампенсацыі матэрыяльнай шкоды, панесенай ад злачынства, заяўленае ў працэсе па крымінальнай справе і разглядаемае разам з крымінальнай справай.
Цывільны працэс – усталяваны нормамі цывільнапрацэсуальнага права парадак разбіральніцтва і вырашэння судом грамадзянскіх спраў, а таксама парадак выканання пастаноў судоў і некаторых іншых органаў.
